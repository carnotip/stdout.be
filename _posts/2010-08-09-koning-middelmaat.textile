---
layout: post
language: nl
categories:
    - journalism
title: Koning Middelmaat
summary: Wat mankeert er aan syndicatie?
---

Wat ik me dus al een tijdje afvraag: waarom produceren kranten zo'n bagger in hun wetenschapskatern? Waarom herschrijven ze stukken uit andere kranten, met nul meerwaarde? Waarom lees je overal dezelfde "baggerrecensies":/2010/wie-geeft-nog-een-moer-om-recensies/.

Dat werkt niet meer. Online haal ik mijn wetenschapsberichtgeving van de "New Scientist":http://www.newscientist.com, mijn muzieknieuws van "You Ain't No Picasso":http://youaintnopicasso.net/, nieuws en opinies over media van het "Nieman Journalism Lab":http://www.niemanlab.org/, spraakmakende _long-form features_ van de "New York Times":http://www.nytimes.com/ en al de rest vanover héél het web. En plots zou ik, op papier, tevreden moeten zijn met tweederangsberichtgeving over alles dat geen binnenland is?

Mijn vraag is dus eigenlijk: waarom probeert een krant eens niet de strategie uit die "The Huffington Post":http://www.huffingtonpost.com/ online groot maakte: wij brengen je al het nieuws, soms door een eigen reporter, maar net zo goed van twintig andere plaatsen, als we niet kunnen tippen aan de _coverage_ van elders. Een krant als De Standaard zou

* een overeenkomst kunnen aangaan met "New Scientist":http://www.newscientist.com/ of zelfs nog maar "Natuurwetenschap&Techniek":http://www.natutech.nl/ voor haar wetenschapsberichtgeving.
* het web kunnen afschuimen naar goede opinies van _minor celebrities_ of van gelijk wie met een mening. Mensen die graag in de krant staan en daar, in tegenstelling tot een gevestigde columnist, geen geld voor hoeven.
* stukken over de economische crisis kunnen overkopen van andere "publicaties met een enorme expertise op dat vlak":http://www.ftm.nl/. Nicheberichtgeving moet komen van mensen die opstaan en gaan slapen met de materie en van niemand anders.

Syndicatiekosten? Vertalingskosten? Ja, maar je krijgt dan wel het beste van het beste. Je loopt steeds achter, je brengt oud nieuws? Niet bij goeie partnerschappen met een sterke onderlinge communicatie. Blogs zijn niet professioneel genoeg? Veel journalisten kunnen ook niet schrijven.

Waarom dubbel werk doen? Waarom vandaag de dag tevreden zijn met iets dat niet de absolute top is?

Zijn de praktische besognes voor meer kruisbestuiving tussen publicaties groter dan ik ze inschat? Of draait het om misplaatste trots? Zijn we te bang om bij de concurrentie aan te kloppen?