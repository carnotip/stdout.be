"Ben je gek? Geef nooit bronnen of geïnterviewden je stuk ter nalezing!"

Bij Schamper, op het studentenblad, was het althans toen ik daar nog zat de gewoonte om informanten en de politici, proffen of artiesten die we interviewden een vroege versie van ons stuk door te mailen. Natuurlijk laat je nooit een ander voor jou beslissen wat wél in je stuk hoort en wat niet. En men moet ook niet komen wenen omdat men niet akkoord gaat met een pittige quote die rechtstreeks van het opnamebandje komt. Maar een gratis feitencheck sla ik nu ook niet af.

Maar blijkbaar, volgens mijn discussiepartner, hierboven geciteerd, mag je een informatiebron nooit inzage geven in een draft. 't Eerste wat je leert op een redactie of in een journalistieke opleiding. Hoogstens laat je een paar excerpten nalezen, bij grote twijfel.

Ik begrijp de redenering wel, maar kan toch niet echt akkoord gaan. Héél de regel die nazicht door buitenstaanders verbiedt, gaat er immers van uit dat je als journalist altijd in een antagonistische relatie staat met iedereen waar je mee praat. Niet enkel wat gezond wantrouwen, nee, best meteen je berichtgeving hermetisch afsluiten van alle omgevingsinvloeden. En niet enkel voor charlatans en manipulatieve politici, maar voor _iedereen_ waarmee je praat. Met als ironische gevolg dat je berichtgeving bewijsbaar neutraal of evenwichtig is, maar je ruilt die neutraliteit voor waarheid en nauwkeurigheid.

Een ander argument dat ik hoorde, was dat je je als journalist zwak opstelt als je het ter nalezing voorlegt. "Veel kans dat hier fouten inzitten, help me." Dat is waar. Maar dat siert. Twijfel is de kern van goede wetenschap, en een wetenschappelijke houding is de kern van goede journalistiek.

Laat die defensieve houding voor wat ze is.

Als journalist interview je vaak mensen die méér over een onderwerp afweten dan jij. De meeste journalisten zijn "geen experts, maar generalisten":link-naar-vorig-stuk. Je bronnen die een onderwerp elke dag in- en uitademen hebben waarschijnlijk zinnige dingen te zeggen over hetgeen je schrijft. Ze doen dat met plezier, heb ik ondervonden.

Het kwam niet onregelmatig voor dat een redacteur een obscure afkorting voor één of andere universitaire raad verkeerd had verstaan, of een subtiel punt van een prof toch niet echt 100 procent had begrepen.

Ter illustratie heb ik eens door mijn oude mails gezocht.

* Montagu: correctie van een fout
* Iets van A1, bv. iemand die me nog een tip geeft van iets waarover ik moet schrijven

Experts bij institutioneel verbod weghouden van je stuk tot na publicatie,  klinkt me dan wat bizar in de oren. En plots verbaast het me minder als ik een rommelig, half-waar bericht lees in de krant.

Als je een stuk schrijft moet niemand anders conclusies maken voor jou of de toon van je artikel bepalen. Maar journalisten zijn bijdehands genoeg om praatjes te zien voor wat ze zijn, en volwassen genoeg om de grens te trekken tussen goedbedoeld advies en manipulatie. En we hebben alle hulp nodig die we kunnen krijgen.