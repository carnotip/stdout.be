---
layout: post
language: nl
categories:
    - journalism
crossposts:
    - http://www.mediakritiek.be/index.php?page=478&detail=785
title: Hoe ik het nieuws graag zou lezen
summary:
    Een nieuwswebsite moet meer zijn dan een publicatiesysteem om lappen tekst op het internet te krijgen. Het moet een informatiecentrum zijn voor het nieuws dat *jij* brengt in *jouw* gemeenschap. Aan zo'n nieuwssite zou ik graag meewerken.
---

Naargelang het web evolueert zullen mensen steeds hogere eisen stellen aan het nieuws dat ze verorberen. Robert Pickard is _spot-on_ in zijn uitspraak dat "nieuwsorganisaties een 19de-eeuws product proberen verkopen aan een 21ste-eeuws publiek.":http://themediabusiness.blogspot.com/2010/04/search-for-alternative-media-business.html Die kritiek zal niet verdwijnen. We hebben een nieuwe aanpak nodig, en wel nu.

Nieuwswebsites en hun uitgevers leven in het verleden. Ze weten niet wat gedaan, dus ze "proberen om de boel te redden met speciale projecten hier en daar":http://hackshackers.com/2010/04/13/dont-mistake-your-cms-for-a-development-platform/#comment-44643984. Hippe infographics voor de verkiezingen elke zoveel jaar, een news app over de lokale criminaliteit. Dat lukt. Je kan dat doen. Of je kan de taak serieus nemen en jezelf écht heruitvinden. Een "informatie-centrische":http://www.holovaty.com/writing/fundamental-change/ "manier van denken":http://www.greglinch.com/2010/04/rethinking-our-thinking.html moet het fundament worden van elke journalistieke operatie. Zoals ik een paar weken geleden "schreef":/2010/we-are-in-the-information-business/:

bq. Let’s not kid ourselves. A new way of doing journalism requires new technology to support and foster that innovation. That technology should reach right into the core of our journalistic endeavors, not just touch the periphery like yet another infographic or mashup.

We moeten nadenken over "betere manieren om het nieuws te brengen":/2010/context/. De kwaliteit en het niveau moet een serieus pak naar omhoog worden gekrikt. De rest van het web is ons vijf jaar voor. Tijd om in te halen.

Het gaat me ook helemaal niet om wilde droomscenario's. Informatie centraal stellen is geen sci-fi. Veranderen hoe we een nieuwswebsite structureren en opbouwen draait net om meer doen met minder. Je laat je inhoud niet éénmaal renderen (op de dag van publicatie) maar drie of vijf of tien keer, als deel van databanken, van tijdslijnen, van interactieve kaarten, van achtergrondverhalen en topic pages.

Een goed opgebouwde informatie-architectuur zorgt ervoor dat je jezelf niet inmetselt in gemaakte beslissingen, maar op elk moment kan experimenteren en andere, nieuwe dingen uitproberen. Heel het web beseft dat, behalve de makers van nieuwswebsites.

Wat ik graag zou zien?

* Een nieuwswebsite die de "verbanden duidelijk maakt tussen berichtgeving":/2010/tags-dont-cut-it/ en links legt naar personen, organisaties, gebeurtenissen en locaties. Zodat je écht kan begrijpen waarover het nieuws gaat, eerder dan die zoveelste update te lezen over een thema "waar je toch geen snars van begrijpt":http://www.yelvington.com/daily-journalism-and-monkey-screech.
* Een nieuwswebsite die zich niet focust op wat heet van de naald is, maar op de context, de brede informatiestroom, "het overzicht dat nodig is":http://www.nijst.org/2009/12/14/googles-living-stories/ om je echt te informeren over onderwerpen die voor jou als lezer belangrijk zijn. *Don't win the morning, win the story* "zoals Matt Thompson zegt":http://www.newsless.org/2009/09/five-concrete-steps-to-improving-the-news/.
* Een website die me toelaat om een breed overzicht te krijgen van een verhaal, maar ook om "de kleinste details te bestuderen":http://stdout.be/2010/the-basic-unit-of-information/.
* Een nieuwswebsite die me toelaat om "het nieuws te verkennen":http://stdout.be/2010/findability-and-exploration/ op gelijk welke manier dat ik dat wil, en me Wikipedia-gewijs prikkelt om klik per klik iets bij te leren.

Een nieuwswebsite moet meer zijn dan een publicatiesysteem om lappen tekst op het internet te krijgen. Het moet een informatiecentrum zijn. En niet gewoon een informatiecentrum voor “nieuws”, maar voor het nieuws dat _jij_ brengt in _jouw_ gemeenschap.

Aan zo'n nieuwssite zou ik graag meewerken.