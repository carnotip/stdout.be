---
layout: comment
language: nl
canonical: http://www.nijst.org/2010/05/24/obstakels-context-gerichte-nieuwssite/comment-page-1/#comment-4229
title: Obstakels voor een context-gerichte nieuwssite
---

Dat is inderdaad de clou: voor de meeste journalisten is de lange reportage waarin ze de kans krijgen om _nen keer uit te leggen hoe het zit_ het summum van context en situering. Enfin, ik wil daar niet mee lachen want ik lees zo’n stukken enorm graag, maar online kan het inderdaad een stuk uitgebreider. En vooral: stapsgewijzer, een klein beetje bij elke gebeurtenis of nieuwsfeit dat je covert.

Volledig akkoord ook dat verrijkte tagpagina’s nog zéér ver afzitten van het ideaal. En zelfs de topic pages van de NYT zijn infeite niet zòveel meer dan een samenvattinkje plus een hoop links en een fact sheet.

Eigenlijk zou het eens uitgeprobeerd moeten worden voor één specifiek onderwerp, zodat je meteen kan zien wat werkt en wat niet werkt. En of bijvoorbeeld die Facebook-pastiche iets is dat lezers kan fascineren en doen verderklikken.

Journalistiek zelf zou bijvoorbeeld een leuke test case zijn, want ironisch genoeg werkt zelfs pakweg de Nieman Journalism Lab nog zeer sterk verhaalgericht.

Anyway, veel om over na te denken. Good stuff.